# POT: Programming Of Things (99 h)

Aquesta programació s'ha fet tenint en compte:

* [Reial Decret 500/2024 de 21 de maig][]{target="_blank"}. En especial 


* Aquesta programació s'ha realitzat a partir dels documents següents:

* "Reial Decret 500/2024 de 21 de maig" pel que es modifiquen determinats reials decrets pels que s'estableixen títols de Formació Profesional de grau superior i es fixen els seus ensenyaments mínim.



## 1. Unitats de competència associades al mòdul

* _UC_2-0226-11_3:_ Gestionar bases de dades relacionals.
* _2022611_ Programar bases de dades relacionals.

### Competències professionals, personals i socials (CPPeS) 

b) Aplicar tècniques i procediments relacionats amb la seguretat en sistemes, serveis i aplicacions, complint el pla de seguretat.

c) Gestionar servidors d'aplicacions adaptant-ne la configuració en cada cas per permetre el desplegament d'aplicacions web.

d) Gestionar bases de dades, interpretant-ne el disseny lògic i verificant integritat, consistència, seguretat i accessibilitat de les dades.

q) Adaptar-se a les noves situacions laborals, mantenint actualitzats els coneixements científics, tècnics i tecnològics relatius al seu entorn professional, gestionant-ne la formació i els recursos existents en l'aprenentatge al llarg de la vida i utilitzant les tecnologies de la informació i la comunicació .

w) Realitzar la gestió bàsica per a la creació i el funcionament d'una petita empresa i tenir iniciativa en la seva activitat professional amb sentit de la responsabilitat social.

### Objectius generals (OG)

c) Instal·lar mòduls analitzant-ne l'estructura i la funcionalitat per gestionar servidors d'aplicacions.

e) Interpretar el disseny lògic i verificar els paràmetres establerts per gestionar bases de dades.

f) Seleccionar llenguatges, objectes i eines i interpretar les especificacions per desenvolupar aplicacions web amb accés a bases de dades.

## 2. Relació d’unitats formatives i resultats d’aprenentatge

| Unitats Formatives | Hores Mínimes | HLLD | Total H. | Data Inici | Data Final |
|--------------------|:-------------:|:----:|:--------:|:----------:|:----------:|
|UF1 Introducció a les bases de dades | 25 | 0 | 25 | Setmana 1 | Setmana 6 |
|<td colspan = 4> RA1: Reconeix els elements de les bases de dades analitzant les seves funcions i valorant la utilitat dels sistemes gestors. |
|<td colspan = 4> RA2: Dissenya models lògics normalitzats interpretant diagrames entitat/relació. |
|UF2 Llenguatge SQL: DML i DDL | 58 | 0 | 58 | Setmana 7 | Setmana 18 |
|<td colspan = 4> RA1: Consulta i modifica la informació emmagatzemada en una base de dades emprant assistents, eines gràfiques i el llenguatge de manipulació de dades. |
|<td colspan = 4> RA2: Realitza el disseny físic de bases de dades utilitzant assistents, eines gràfiques i el llenguatge de definició de dades. |
|UF3 Llenguatges SQL: DCL i extensió procedimental SGBD corporatiu | 66 | 0 | 66 | Setmana 19 | Setmana 30|
|<td colspan = 4> RA1: Implanta mètodes de control d’accés utilitzant assistents, eines gràfiques i comandes del llenguatge del sistema gestor de bases de dades corporatiu. |
|<td colspan = 4> RA2: Desenvolupa procediments emmagatzemats avaluant i utilitzant les sentències del llenguatge incorporat en el sistema gestor de bases de dades corporatiu. |
|UF4: Bases de dades objecte-relacional | 16 | 0 | 16 | Setmana 31 | Setmana 33 |
|<td colspan = 4> RA1: Gestiona la informació emmagatzemada en bases de dades objecte-relacionals, avaluant i utilitzant les possibilitats que proporciona el sistema gestor. |

## 3. Relació de continguts

1. Introducció a les bases de dades.
2. Model Entitat – Relació.
3. Model Relacional.
4. Normalització.
5. Llenguatges de manipulació de dades.
6. Llenguatges de definició de dades.
7. Estratègies per al control de les transaccions i de la concurrència.
8. Gestió d’usuaris.
9. Programació de bases de dades.

## 4. Estratègies metodològiques i organització del MP
En aquest mòdul fomentarem al màxim l’aprenentatge cooperatiu.

Cadascuna de les UFs que integren el mòdul té particularitats que fan que l’estratègia
metodològica a emprar sigui diferent en totes elles:

La UF1, que és sens dubte la més teòrica (introducció i consolidació de conceptes), s’impartirà més mitjançant classes magistrals on també discutirem casos pràctics a nivell de disseny. Els exercicis que plantejarem als alumnes en aquesta UF seran casos de disseny que aquests hauran de resoldre de forma individual o en grup sobre paper o amb la utilització d’eines informàtiques de disseny de bases de dades.

La UF2 és més procedimental, i per tant, a banda de les exposicions teorico-pràctiques,
introduirem exercicis que els estudiants resoldran fent servir l’ordinador. Per a la resolució dels exercicis proposats els alumnes podran col·laborar entre ells, fomentant així les relacions interpersonals i el treball en equip. Aquests exercicis seran una espècie de training per afrontar les proves escrites d’avaluació individual que realitzarem periòdicament. Podem parlar doncs d’un aprenentatge cooperatiu basat en problemes.

La UF3 també és prou procedimental com per a més de les exposicions teorico-pràctiques, fer participar als alumnes mitjançant la resolució de diversos exercicis que aquests resoldran amb l’ordinador.

Incorporarem l’Anglès a la UF3 a nivell de lectura d’apunts/manuals (comprensió lectora). Els accessos a les webs de mysql i MariaDB estan en Anglès i jo explico en català, sense que això suposi cap problema per al correcte aprenentatge dels alumnes.

Com és obvi, en un cicle de la família d’Informàtica l’ús de les TAC és més que fonamental. Per això incorporem la plataforma _Moodle_ com a entorn virtual d’aprenentatge (EVA). S’utilitzaran alguns punts extrets de cursos d’Oracle tot i que la part pràctica es desenvoluparà sobre una base de dades lliure (MariaDB) en una versió actualitzada i a la darrera UF sobre un SGBD _MongoDB_. Farem servir com a formació de suport material divers: presentacions, pràctiques, projectes i exercicis d’autoavaluació, que permetran reforçar i alhora mesurar l’assoliment dels continguts treballats.

## 5. Avaluació i qualificació del MP
### 5.1 Qualificació del MP
La qualificació del mòdul professional es determina analitzant les hores de cadascuna de les UFs, la rellevància dels RA que aquestes contenen i el perfil professional del cicle.

Les Ufs les ponderarem de forma equitativa respecte les hores de docència impartides.

Així doncs, l’equació per qualificar el mòdul professional és la següent:

** Q~MP~ = 0.15 · Q~UF1~ + 0.35 · Q~UF2~ + 0.40 · Q~UF3~ + 0.10 · Q~UF4~ **

essent:

* Q~MP~ la qualificació del Mòdul Professional
* Q~UF1~ la qualificació de la UF1
* Q~UF2~ la qualificació de la UF2
* Q~UF3~ la qualificació de la UF3
* Q~UF4~ la qualificació de la UF4

Per tal d’aprovar el Mòdul Professional cal superar independentment cadascuna de les Unitats Formatives (Q*~UFX~* >= 5).

Per superar cadascuna de les UFs que integren el Mòdul Professional, l’alumne disposa de fins a quatre convocatòries ordinàries i una d’extraordinària, que si fos el cas, cal que l’alumne sol·liciti a la direcció del centre. A fi de poder superar una determinada UF en primera convocatòria, cal que l’alumne assisteixi com a mínim un 80% de les hores lectives que la UF té assignades.

###5.2 Avaluació del MP en segona convocatòria
L’alumnat que no superi una determinada UF en primera convocatòria, tindrà opció a presentar-se a la segona convocatòria. Només es pot avaluar en segona convocatòria de les UFs que no hagin estat superades en primera convocatòria.

Els alumnes que no superin la convocatòria ordinària podran presentar-se a la segona
convocatòria. Per això caldrà presentar les pràctiques que determini el professor en el termini prefixat i realitzar una prova escrita que es durà a terme, finalitzades les convocatòries ordinàries de les UFs del curs, en les dates fixades pel centre a tal efecte. En aquesta prova escrita, es pot preguntar qualsevol aspecte relacionat tant amb els continguts de la UF, com amb les pràctiques realitzades al llarg de mateixa. Per superar la convocatòria caldrà superar les dues parts individualment.

No obstant això, si un estudiant no es veu capacitat per recuperar la UF suspesa, pot optar per no presentar-se a la prova de recuperació, evitant així consumir la convocatòria.

## 6. Espais i equipaments del MP
El MP s’imparteix en les aules taller d’informàtica preparades per treballar amb discs durs extraïbles amb ordinadors de sobretaula i infraestructura d’accés a xarxa per connectar els portàtils dels alumnes. El MP tindrà associat un curs _Moodle_ per a la comunicació dels alumnes i la publicació si s’escau de material addicional. Aquesta plataforma permetrà que l’estudiant pugui consultar les seves qualificacions de les activitats que anem realitzant, a fi de que ell mateix pugui dur a terme el seguiment dels seus progressos dins el mòdul.

Els materials i activitats proposades estan publicats al curs _Moodle_ de l’assignatura.

## 7. Material i recursos necessaris per a desenvolupar el MP
Per impartir aquest mòdul farem un ús intensiu de les plataformes Moodle i utilitzarem la darrera o una de les darreres versions de MariaDB per a la realització de les consultes SQL i el llenguatge procedimental.

El material didàctic que farem servir per impartir la UF1 és material propi, material del curs d’Oracle Academy “Diseño de bases de datos” edició en castellà d’agost de 2016, apunts de Bases de Dades de la IOC i altres materials menors.

Per impartir la UF2 farem servir apunts del curs d’Oracle Academy _Programación de bases de datos con SQL_ edició en castellà d’agost de 2016, però ho desenvoluparem sobre un entorn de gestor de base de dades lliure en un entorn web Xampp.

Inicialiment utilitzarem l’entorn php del xampp (phpmyadmin) i l’entorn de comandes mysql per a les consultes.

Per a la docència de la UF3 farem servir material propi i apunts i enllaços a la documentació de mysql i de MariaDB. Continuarem utilitzant l’entorn de treball del phpmyadmin i de la comanda mysql de la shell però sobretot treballarem amb un entorn visual anomenat _Dbeaver_.

Per a la docència de la UF4 farem servir material propi i apunts de _MongoDB_. S’ha decidit modificar els continguts canviant les bases de dades objecte-relacionals per les _NoSQL_, en concret _MongoDB_, degut a l’increment del seu ús en el món laboral informàtic. Per la preparació dels alumnes de cares a segon on es treballa amb Projectes, s’ha decidit realitzar un projecte, juntament amb altres mòduls del cicle, per a realitzar una aplicació CRUD on s’utilitzi un llenguatge de programació i accés a un gestor de bases de dades per a relitzar les accions necessàries.

## 8. Bibliografia general del MP
Enguany no farem servir cap llibre de text de referència. Tota la informació necessària es publicarà a l’espai Moodle del mòdul i/o a la plataforma Oracle iLearning.

* Material propi
* Apunts Oracle Academy
* [Bases de Dades (IOC)](https://ioc.xtec.cat/materials/FP/Recursos/fp_dam_m02_/web/fp_dam_m02_htmlindex/index.html){target="_blank"}
* [web de MariaDB](https://mariadb.com/docs/){target="_blank"}
* [web de MySQL](https://dev.mysql.com/doc/refman/8.0/en/){target="_blank"}
* [web de MongoDB](https://www.mongodb.com/docs/){target="_blank"}

_Tant la informació en paper com la informació en format digital que es va proporcionant al llarg del curs cal que l’alumne se la gestioni i organitzi correctament a fi de tenir-la a l’abast en tot moment quan aquesta pugui ser requerida._

## 9. Programació d’unitats formatives
En el moment d’iniciar cadascuna de les UF es presentarà detalladament el seu desenvolupament i el sistema d’avaluació emprat.

### 9.1 UF1 Introducció a les bases de dades - 25h - Setmana 1 - Setmana 6
#### 9.1.1 Relació de Nuclis Formatius
En aquesta UF no hi ha nuclis formatius (NF), la temàtica és prou homogènia per ser programada fent servir únicament activitats d’ensenyament aprenentatge.

#### 9.1.2 Resultats d’Aprenentatge i Criteris d’Avaluació

1. Reconeix els elements de les bases de dades analitzant les seves funcions i valorant la utilitat dels sistemes gestors.

    1a. Identifica els diferents elements, objectes i estructures d’emmagatzematge físic disponibles en un SGBD corporatiu i relacionar-lo amb els elements de l’esquema físic de la base de dades.
    
    1b. Identifica els diferents sistemes lògics d’emmagatzematge i les seves característiques.
    
    1c. Identifica els diferents tipus de bases de dades en funció de la ubicació de la informació.
    
    1d. Identifica un sistema gestor de bases de dades: funcions, components, objectius, tipus de llenguatge de bases de dades i diferents usuaris de la base de dades.
    
    1e. Identifica l’estructura d’un diccionari de dades.
    
    1f. Diferencia entre el nivell intern, el nivell conceptual i el nivell físic d’una 
    base de dades.
    
    1g. Diferencia entre els diferents models de bases de dades.
    
    1h. Identifica les bases de dades distribuïdes: utilitat, diferències, avantatges i inconvenients, distribució de les dades, arquitectura, seguretat i recuperació.
    
    1i. Identifica el disseny d’una base de dades distribuïda.
    
    1j. Identifica les bases de dades centralitzades i les bases de dades distribuïdes: utilitat, diferències, avantatges i inconvenients.
    
    1k. Diferencia entre les diferents tècniques de fragmentació en un model distribuït.
    
    1l. Identifica les tècniques de distribució de dades.

2. Dissenya models lògics normalitzats interpretant diagrames entitat/relació.

    2a. Identifica, selecciona i ordena la informació que ha de contenir la base de dades, segons els requeriments de l’usuari.
   
    2b. Analitza la informació a representar i decideix el disseny per a la base de dades, segons els requeriments de l’usuari.
    
    2c. Defineix les entitats: nom, atributs, dominis dels atributs i camps claus.
    
    2d. Defineix les relacions: nom, atributs i grau.
    
    2e. Realitza el disseny lògic de la base de dades utilitzant el model  entitat-relació.
    
    2f. Utilitza eines gràfiques per a representar el disseny lògic.
   
    2g. Identifica els principals elements del model relacional: relacions, atributs, domini dels atributs, diferents tipus de claus i cardinalitat de les relacions.
    
    2h. Identifica i interpreta les regles d’integritat associades a cadascuna de les claus primàries.
    
    2i. Identifica i interpreta les regles d’integritat associades a cadascuna de les claus foranies, tenint en compte les diferents possibilitats de modificar i/o esborrar (eliminació i/o modificació en cascada, restricció de l’eliminació i/o modificació, eliminació i/o modificació aplicant valors nuls als registres relacionats).
    
    2j. Identifica les taules, camps i les relacions entre taules, d’un disseny lògic.
    
    2k. Tradueix un model entitat-relació a model relacional aplicant les regles  corresponents de traducció.
    
    2l. Aplica les regles de normalització en el model relacional.
    
    2m. Elabora la guia d’usuari i la documentació completa relativa al disseny físic (taules, atributs i relacions) de la base de dades relacional, de manera  estructurada i clara; afegint les restriccions que no es poden plasmar en el disseny lògic.

#### 9.1.3 Continguts
1. Introducció a les bases de dades.

    * 1.1. Evolució històrica de les bases de dades.
    * 1.2. Avantatges i inconvenients de les bases de dades
    * 1.3. Emmagatzematge de la informació:

        * 1.3.1. Fitxers (plans, indexats, accés directe, entre altres).
        * 1.3.2. Bases de dades. Conceptes, usos i tipus segons el model de dades, la ubicació de la informació.

    * 1.4. Sistemes gestors de base de dades:

        * 1.4.1. Funcions, components i tipus.
        * 1.4.2. Objectius del sistema gestor de bases de dades: independència física i lògica de les dades, integritat, redundància mínima, control de concurrència i  simultaneïtat, reserva i seguretat, còpies de seguretat i recuperació i altres.
        * 1.4.3. Tipus d’usuaris de bases de dades: informàtics i no informàtics.
        * 1.4.4. Administrador de la base de dades (DBA): funcions i responsabilitats.
        * 1.4.5. Tipus de llenguatge de bases de dades.
        * 1.4.6. Diccionari de dades: concepte, continguts, tipus i ús.

    * 1.5. Arquitectura ANSI/X3/SPARC

        * 1.5.1. L’estàndard ANSI/X3/SPARC.
        * 1.5.2. Nivells de l’arquitectura: intern, conceptual i extern.

    * 1.6. Models de bases de dades

        * 1.6.1. Jeràrquic, xarxa i relacional: concepte, estructura de dades, manipulació de dades i reglesd’integritat de les dades.
        * 1.6.2. Model distribuït: Introducció, avantatges i inconvenients. Tècniques de  fragmentació: vertical, horitzontal, mixta. Tècniques de distribució de Esquemes d’assignació i  replicació de dades.

    * 1.7. Bases de dades centralitzades i bases de dades distribuïdes.

        * 1.7.1. Introducció a les bases de dades distribuïdes: conceptes bàsics, inici de les bases de dades distribuïdes i evolució. Avantatges i inconvenients
        * 1.7.2. Components: maquinari, programari (DDBMS, DTM, DBM i nodes).
        * 1.7.3. Nivells de processament de consultes: processadors locals, processadors distribuïts.
        * 1.7.4. Bloqueig i concurrència. Transaccions distribuïdes.
        * 1.7.5. Distribució de les dades: replicades, particionades, híbrida.
        * 1.7.6. Seguretat i recuperació de la informació en les bases de dades  distribuïdes.
        * 1.7.7. Arquitectura – implementacions: múltiples i federades.
        * 1.7.8. Disseny i gestió de bases de dades distribuïdes

2. Model Entitat-Relació

    * 2.1. El concepte de model entitat-relació
    * 2.2. Entitat: representació gràfica, atributs i tipus de claus
    * 2.3. Relació: representació gràfica, atributs, grau i cardinalitat.
    * 2.4. Diagrames entitat-relació:

        * 2.4.1. Cardinalitat.
        * 2.4.2. Tipus de correspondències en les relacions: binària, reflexiva, ...
        * 2.4.3. Representació gràfica del model entitat-relació
        * 2.4.4. Tipus de participació d’una entitat: obligatòria – opcional (Valors nuls)
        * 2.4.5. Entitats fortes i febles.

    * 2.5. El model entitat-relació estès.

3. Model Relacional

    * 3.1. Terminologia del model relacional.
    * 3.2. El concepte de relació. Propietats i relacions.
    * 3.3. Atributs i domini dels atributs.
    * 3.4. El concepte de claus i tipus de claus: claus candidates, claus primàries, claus foranes, claus alternatives.
    * 3.5. Altres conceptes: tupla, grau, cardinalitat, valors nuls, comparació amb fitxes.
    * 3.6. Regles de integritat: integritat d’entitat i integritat referencial
    * 3.7. Traducció del model entitat-relació al model relacional.

4. Normalització

    * 4.1. El concepte de normalització i la relació universal.
    * 4.2. El concepte de dependències funcionals i els seus tipus.
    * 4.3. Primera forma normal (1FN).
    * 4.4. Segona forma normal (2FN).
    * 4.5. Tercera forma normal (3FN).
    * 4.6. Forma normal Boyce Codd
    * 4.7. Altres formes normals (4FN, 5FN).
    * 4.8. Desnormalització.

### 9.1.3 Activitats d’ensenyament i aprenentatge


|aaa|aaa|aaa|aaa|aaa|aaa|aaa|
|---|---|---|---|---|---|---|
|A1- Introducció a les BD|aaa|aaa|aaa|aaa|aaa|aaa|
|Descripcio <td colspan = 2> * Evolució, tipus i elements.<br> * Diferencies entre SGBD.<br>Models de bases de dades.<br> * Fonaments de les Relacions.<br> * Bases de dades centralitzades.<br> * Bases de dades distribuïdes.|aaa|aaa|aaa|aaa|aaa|

















--8<-- ".acronims.txt"
