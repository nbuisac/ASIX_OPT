# Python

## Característiques

Python és un llenguatge **interpretat**, no compilat. Per tant, per executar els programes caldrà tenir instal·lat el `Python` en l'ordinador amb tots els mòduls necessaris. Si no volem tenir alguns mòduls accessibles en totes les aplicacions, podem crear entorns diferents.

Utilitza **tipat dinàmic**, de manera que una variable pot prendre valors de diferents tipus en moments diferents.

També és **fortament tipat**, cosa que significa que el tipus no canvia de manera sobtada. Perquè es produeixi un canvi de tipus, ha de fer una conversió explícita.

És **multiplataforma**, ja que un codi escrit a `macOS` funciona a `Windows` o `Linux` i viceversa.

## Instal·lació

Per instal·lar el llenguatge de programació, cal anar a la [pàgina de descàrregues de python][]{target="_blank"}, descarregar la darrera versió pel nostre sistema operatiu i instal·lar-lo.

Necessitarem un editor per escriure els programes que fem, per això treballarem amb el [Visual Studio Code][]{target="_blank"}, que també caldrà descarregar i instal·lar.

Per tenir el programes guardats al núvol, utilitzarem l'entorn de [github][]{target="_blank"} i en local el programa [git][]{target="_blank"}.

## Mode interactiu

Python és un llenguatge interpretat. L'intèrpret de Python estàndard inclou un mode interactiu en el qual s'escriuen les instruccions, en una mena d'intèrpret d'ordres: les expressions poden ser introduïdes una a una, podent veure's el resultat de la seva avaluació immediatament, cosa que dona la possibilitat de provar porcions de codi en mode interactiu abans d'integrar-lo com a part d'un programa. Això és útil tant per a les persones que s'estan familiaritzant amb el llenguatge com per als programadors més avançats.

Aquest intèrpret el cridarem, una vegada instal·lat el llenguatge Python, amb la comanda `python` o `py`, segons la instal·lació.




[pàgina de descàrregues de python]: https://www.python.org/downloads/   "Python Download"
[Visual Studio Code]:   https://code.visualstudio.com/  "VSCode"
[github]:               https://github.com/             "github.com"
[git]:                  https://git-scm.com/            "git"

--8<-- ".acronims.txt"
