# Python

Python és un llenguatge de programació d'alt nivell i propòsit general molt utilitzat.
Va ser creat per Guido van Rossum l'any 1991. La seva filosofia de disseny busca llegibilitat en el codi i la seva sintaxi permet utilitzar menys línies de codi de les que seria possible en altres llenguatges com C.
També proveeix estructures per permetre programes més entenedors tant a petita com a gran escala.

**Python** és un llenguatge de programació **dinàmic i fortament tipat** . Internament, en Python, tot són **objectes**.

!!!info "L'escriptura **fortament tipada** significa que el tipus d'un valor no canvia de manera inesperada."

    Una cadena que conté només dígits no es converteix màgicament en un número, com pot passar a *Perl*. **Cada canvi de tipus requereix una conversió explícita**.

!!!info "L'escriptura dinàmica significa que els objectes prenen el tipus en temps d'execució (valors)"

    a diferència de l'escriptura estàtica on se'ls assigna el tipus en temps de compilació.

!!!info "Mireu [https://es.wikipedia.org/wiki/Sistema_de_tipos][]{target='_blank'}"

Python posa un gran èmfasi en la **llegibilitat del codi** i utilitza un *sagnat significatiu* per indicar definicions de funció, mètode i classe.

Python suporta diversos paradigmes de programació, incloent-hi **programació orientada a objectes** (**POO**), **imperativa** i també **funcional o procedimental**. Presenta un *sistema dinàmic* i una *gestió de la memòria automàtica* i té una **gran i exhaustiva biblioteca estàndard**.

Com altres llenguatges de programació dinàmics, Python és usat sovint com un **llenguatge de script**, però també es fa servir en una àmplia gamma de contextos no-script. Utilitzant eines desenvolupades per tercers com *Py2exe*, *cx Freeze* o *Pyinstaller*, el codi `Python` pot ser reduït a programes executables independents. Existeixen intèrprets de Python per molts sistemes operatius diferents.

!!!note "Text extret de [https://ca.wikipedia.org/wiki/Python][]{target='_blank'}"

Actualment, utilitzem la versió de Python 3.x. Hi ha hagut diverses versions:

* 0.x, del febrer de 1991 al juliol de 1993

* 1.x, del gener de 1994 al setembre de 2000

* 2.x, de l'octubre del 2000 al juliol de 2010

* 3.x, del desembre de 2008 fins avui

 
[MicroPython]:  							https://micropython.org/                "MicroPython"
[https://ca.wikipedia.org/wiki/Python]:     https://ca.wikipedia.org/wiki/Python	"Python a la Wikipedia"
[https://es.wikipedia.org/wiki/Sistema_de_tipos]:   https://es.wikipedia.org/wiki/Sistema_de_tipos  "Sistemes de tipus"
--8<-- ".acronims.txt"
