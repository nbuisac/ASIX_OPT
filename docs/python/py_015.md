# Python

## Estructures de repetició

Les estructures de **repetició** o **iteratives** permeten repetir una mateixa seqüència d’instruccions diverses vegades, mentre es compleixi una certa condició.

Són semblants a una estructura de selecció.

* Sentència especial (`while`, `for`) unida d’una condició lògica.

* Mentre la condició és certa tota la seqüència d’instruccions es va executant repetidament.

* Quan la condició deixa de ser certa es deixa d’executar el bloc de codi i acaba l’estructura de repetició.

* Anomenem **bucle** o cicle el conjunt d’instruccions que s’ha de repetir un cert nombre de vegades, i anomenem **iteració** cada execució individual del bucle.

* Un **bucle infinit** és una seqüència d’instruccions dins d’un programa que itera indefinidament, normalment perquè s’espera que s’assoleixi una condició que mai no s’arriba a produir. (hem definit malament la condició del bucle).

* Un _**bucle infinit és un error semàntic**_ de programació. Si n’hi ha, el programa compilarà perfectament de tota manera.

* Per tant, per garantir que un bucle no s’executa indefinidament introduïm instruccions que manipulen variables el valor de les quals permeti controlar la repetició o el final del bucle. Aquestes variables s’anomenen *variables de control*.

Per controlar el que passa o ha passat en una iteració utilitzem variables com a:

* **Comptador**: una variable de tipus enter que va augmentant o disminuint, indicant de manera clara el nombre d’iteracions que caldrà fer.
* **Acumulador**: una variable en què es van acumulant directament els càlculs que es volen fer, de manera que en assolir cert valor es considera que ja no cal fer més iteracions.

* **Semàfor**: una variable que serveix com a interruptor explícit de si cal seguir fent iteracions. Quan ja no en volem fer més, el codi simplement s’encarrega d’assignar-li el valor específic que servirà perquè la condició avaluï `false`.

### Combinació d’estructures de selecció

* Es poden combinar diferents estructures de repetició, **imbricades** unes dins de les altres.

* Quan es combinen estructures de repetició, cal ser molt acurats, i tenir present quines variables de control estan associades a la condició lògica de cada bucle.



[while]:                https://docs.python.org/reference/compound_stmts.html#the-while-statement       "while"
[for]:                  https://docs.python.org/reference/compound_stmts.html#the-for-statement         "for"
[continue]:             https://docs.python.org/reference/simple_stmts.html#continue                    "continue"
[break]:                https://docs.python.org/reference/simple_stmts.html#break                       "break"
[range]:                https://docs.python.org/library/stdtypes.html#range                             "range"
[enumerate]:            https://docs.python.org/library/functions.html#enumerate                        "enumerate"
[objecte iterable]:     https://docs.python.org/glossary.html#term-iterable                             "objecte iterable"
[range]:                https://docs.python.org/library/stdtypes.html#range                             "range"
[else]:                 https://docs.python.org/3/tutorial/controlflow.html#break-and-continue-statements-and-else-clauses-on-loops  "else en iteracions"


--8<-- ".acronims.txt"
